---
author: silviaver
title: 'RITA LEVI MONTALCINI - "RIFIUTATE DI ACCETTARE UNA CARRIERA...'
date: "2017-09-03T10:07:42.000Z"
path: "/pharmaquotes/rita-levi-montalcini-rifiutate-di-accettare-una-carriera-solo-perche-vi-assicura-una-pensione-la-migliore-pensione-e-il-possesso-di-un-cervello-in-piena-attivita-che-vi-permetta-di-continuare-a-pensare-usque-ad-finem-fino-alla-fine/"
featuredImage: "../../images/6614ca84-b892-4888-9756-9f5b2deea6e3.png"
tags: []
description: ""
---

![20229148_139207.jpg](../../images/6614ca84-b892-4888-9756-9f5b2deea6e3.png)

Rita Levi Montalcini è stata una delle più grande scienziata italiane del XX secolo: è l’unica donna italiana ad essere stata insignita del **Premio Nobel per la Medicina e la Fisiologia nel 1986** ed è stata la prima donna a essere ammessa all’Accademia Pontificia. Si è dedicata per tutta la sua vita allo studio dello sviluppo del sistema nervoso, che ha perfezionato negli Stati Uniti dove ha vissuto per trent’anni, portando alla scoperta dell' **NGF** (_nerve growth factor_), una proteina prodotta dalle cellule nervose di cui dirige il differenziamento e lo sviluppo. Innumerevoli i suoi riconoscimenti nazionali e internazionali, ai quali vanno sommate oltre venti lauree honoris causa: membro delle più prestigiose accademie scientifiche mondiali, tra le quali la Royal Society britannica e la National Academy of Sciences americana. Dal 2001 è stata senatrice a vita in Italia.

Anche molto anziana continuò la sua opera instancabile a favore della ricerca, per le pari opportunità e per la diffusione della cultura intesa come base per costruire una società migliore. Disse in un’intervista a Wired in occasione dei suoi 100 anni...

_«Il corpo faccia quello che vuole. Io non sono il corpo: io sono la mente»_
